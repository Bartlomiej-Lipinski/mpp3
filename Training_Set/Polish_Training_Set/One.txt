Ewolucyjnie, człowiek ocenia trudność postawionego mu zadania względem ilości fizycznego lub psychicznego wysiłku, który dana czynność wymaga. Zadania, które uważamy za powszechnie „łatwe” (na przykład zdolności chodzenia bądź mówienia w języku ojczystym), nie wymagają dużej ilości zastanowienia czy skupienia. Natomiast zadania „trudne”, nie tylko wymagają znacznie większej ilości wysiłku, ale również mogą okazać się być niewykonalne bez posiadania specjalistycznej wiedzy.
Umiejętności, które uważamy za „podstawowe” (na przykład zdolność do precyzyjnej motoryki dłoni), dla maszyn charakteryzują się dużą złożonością obliczeniową. Dane obliczeniowe wprawdzie potrafią być tak skomplikowane, że niezmiernie ciężko jest maszynie wykonać te czynności z taką płynnością i precyzją, z jaką robi je człowiek. Podczas, gdy natura przez miliony lat ewolucji naszego gatunku wykształciła u ludzi zaawansowane zdolności fizyczno-motoryczne, to umiejętności rozumowania oraz myślenia w sposób abstrakcyjny ukształtowały się w znacznie później, nie więcej niż 100 000 lat temu. Z racji krótkiego okresu ewolucyjnego naszych kognitywnych umiejętności, rozumowanie w sposób abstrakcyjny przychodzi nam ze znacznie większą trudnością. Wynika to głównie ze sprzeczności między naszymi „prymitywnymi” a „zaawansowanymi” strukturami mózgu.
„Zaawansowane” struktury naszego mózgu powstały na fundamentach tych prymitywniejszych. Mieszanka sygnałów z obu części widoczna jest w tworzeniu tak zwanych „uprzedzeń poznawczych”* (ang: cognitive bias). Przykładem takich „uprzedzeń” jest „błąd potwierdzenia”* (ang: confirmation bias), będącym tendencją do interpretacji sytuacji w sposób potwierdzający nasze przekonania, poglądy lub oczekiwania. Jedna z teorii opisująca dane „uprzedzenia” tłumaczy ich istnienie jako podświadomy lub wręcz automatyczny skrót myślowy naszego mózgu, umożliwiający podejmowanie szybkich decyzji poprzez prędkie uproszczenie przedstawionej mu sytuacji. Niestety, większość osób nie zdaje sobie sprawy z wpływu takich uprzedzeń na naszą obiektywność, żyjąc w przekonaniu, że tok myślowy, który doprowadził ich do danych decyzji jest zarówno niezależny jak i racjonalny.