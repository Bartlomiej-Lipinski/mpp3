Ludzkość ma ewolucyjne predyspozycje do szybkiego przetwarzania sygnałów audytoryjnych i wizualnych. Spotykamy jako gatunek znacznie większe trudności w interpretacji danych o naturze symbolicznej, zwłaszcza liczb. Na przekór naszym naturalnym predyspozycjom, duża część społecznej interpretacji/wizualizacji naszego świata wyrażana jest poprzez liczby. Nasza codzienność jest z nimi nieodłącznie związana – od notowań sytuacji na giełdzie poprzez odczyt urządzeń medycznych czy analizę danych komputerowych.
Używamy również liczb do przedstawienia różnych zdarzeń lub trendów stosując modele matematyczne. Zatem, umiejętności analizy położenia współrzędnych względem ich bliskości do siebie, oraz interpretowania ich znaczenia do dalszej analizy, są niezmiernie ważne. Jest to czynność, w której bez wątpienia zdolnościami przewyższa nas sztuczna inteligencja. Człowiek nie jest w stanie zinterpretować/wyobrazić sobie dany kształt bądź wzorzec matematyczny, mając do dyspozycji jedynie listę współrzędnych bez żadnej wizualizacji danych. Natomiast maszyny nie potrzebują wizualizacji do rozpoznania i analizy danych. Dane numeryczne wystarczają im, by zinterpretować współrzędne w sposób, w jaki pozwala im oprogramowanie.
Jednym z kluczowych przykładów przedstawiających, w jaki sposób sztuczna inteligencja przewyższa ludzką jest pojęcie „Big Data”. Określa ono ogromny, cyfrowy zbiór danych, składających się z miliardów informacji. Duża część elektroniki, z której na co dzień korzystamy, polega na technologii „Big Data”, która obejmuje kierowanie takimi systemami jak: przewidywanie ruchu na drodze, meteorologię i prognozę pogody oraz śledzenie aktywności użytkowników w sieci.
Praca, jaką wykonują systemy „Big Data” jest niewykonalna dla przeciętnego człowieka. By zrealizować te same cele, potrzeba wielkiej armii, której zadaniem byłoby zapisywać i przetwarzać dane. W porównaniu do maszyn, gatunek ludzki nie ma ani nieskończonych zasobów pamięci, ani olbrzymiej mocy przetwarzania danych; jesteśmy w stanie zapamiętać jedynie określoną ilość zdarzeń. Istnieje więc małe prawdopodobieństwo, by taka wielka armia, pomimo skłonności do popełniania błędów, wykształtowanych wcześniej uprzedzeń oraz ograniczonej pamięci, stworzyła efektywny, globalny algorytm, będący w stanie zilustrować tak wielką ilość informacji.