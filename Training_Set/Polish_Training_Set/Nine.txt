Dorosły Maine coon waży średnio 7–11 kg, choć masa ciała niektórych kocurów może wynosić nawet 15 kg. Według opisanych standardów głowa Maine coona, osadzona na bardzo silnie umięśnionej szyi, powinna być średnich rozmiarów (szersza u samców niż u samic). Charakterystyczne dla głów kotów tej rasy są też: lekko wklęsły profil, łagodnie wygięte czoło, wydatne kości policzkowe oraz silnie zarysowana broda, tworząca pionową linię z nosem i górną wargą. Co więcej, Maine coony są „rekordzistami” wśród kotów domowych w długości wibrysów. U jednego z przedstawicieli tej rasy miały one aż 16,5 cm!
Maine coona można rozpoznać też po uszach – wysoko osadzone, delikatnie wychylają się do przodu i przyciągają wzrok uroczymi pędzelkami na czubkach (tzw. rysią kępką). Wyraziste są również ich oczy – duże, lekko owalne i szeroko, a do tego nieco skośnie rozstawione. Mogą przyjmować odcienie zieleni, złota i bursztynu, lecz – co ciekawe – nie występuje związek pomiędzy kolorem oczu a barwą sierści, która może pojawiać się we wszystkich wariacjach barwnych.
Maine coony mają długi, dobrze umięśniony tułów z odpowiednio szeroką klatką piersiową, a ogon powinien być przynajmniej tak długi, jak odległość od łopatek do nasady ogona. Charakterystyczne u opisywanej tu rasy są duże łapy z owłosieniem pomiędzy palcami.
Z Arii wojsko macedońskie pomaszerowało na południe w stronę Drangiany. Sprawujący władzę nad tą satrapią Barzanes, jeden z morderców Dariusza, na wieść o nadchodzącej armii uciekł aż do Indii. W stolicy Drangiany, Fradzie, Macedończycy zarządzili postój[374][376]. Gdy Aleksander podczas pobytu w mieście dowiedział się, że Filotas był zamieszany w spisek na jego życie, ten został skazany na śmierć i stracony. Równocześnie na polecenie króla zabito, przebywającego wówczas w Ekbatanie, jego ojca, Parmeniona[377][378][379]. Dla upamiętnienia wykrycia spisku Aleksander przemianował nazwę miasta Frada na Proftazja, co oznaczało „Uprzedzenie”[380]. Z Drangiany armia pomaszerowała dalej na południe do Ariaspii, gdzie zatrzymano się na około 60 dni, podczas których zbierano zapasy na zimowe miesiące. W okresie pobytu w kraju Ariaspów Macedończycy podporządkowali sobie, położoną nad Morzem Arabskim, satrapię Gedrozję. Działania te miały charakter strategiczny w obliczu planowanego wkroczenia do Baktrii kontrolowanej przez Artakserksesa Bessosa[381][382][383]. Tymczasem wybuchł kolejny bunt w Arii. Satibarzanes powrócił wraz z 2000 jazdy, uzgadniając wcześniej swoje działania z Bessosem, i zagroził liniom komunikacyjnym, posuwającej się na wschód, armii macedońskiej. Aleksander wezwał satrapę Partii oraz stacjonującą w Ekbatanie armię do ponownego stłumienia powstania. Walki buntowników z macedońskimi oddziałami w Arii trwały do późnej wiosny lub lata 329 r. p.n.e. kiedy w jednej z potyczek zginął sam Satibarzanes. Jednakże pomimo załamania się drugiego powstania sytuacja na tych terenach uspokoiła się ostatecznie dopiero zimą 328/327 r. p.n.e[381][384][383].
Gdy rozpoczęto tłumienie buntu w Arii Aleksander w pierwszych tygodniach 329 r. p.n.e. ruszył dalej na wschód do Arachozji. Macedończycy, posuwając się wzdłuż rzeki Arghandab, dotarli do okolic współczesnego Kandaharu, gdzie macedoński władca założył Aleksandrię w Arachozji. Arachozja została zajęta bez problemów, ponieważ tamtejszym satrapą był Barzanes, który wcześniej uciekł do Indii, a lokalne plemiona podporządkowały się silniejszym Macedończykom. Na tych terenach do sił Aleksandra dołączył dawny korpus Parmeniona (6000 Macedończyków, 600 konnych z Grecji, 4400 najemników greckich oraz 200 jazdy perskiej)[385][386]. Następnie armia podążyła na północny wschód w stronę Kabulu. Niektórzy żołnierze maszerując przez góry wschodniego Afganistanu w ciężkich, zimowych warunkach zmarli lub odnieśli uszczerbek na zdrowiu[383][387]. W pobliżu Kabulu zarządzono postój. Podczas odpoczynku król Macedonii założył kolejne miasto, prawdopodobnie nieopodal miejscowości Bagram, Aleksandrię Kaukaską[l] oraz naznaczył Persa Proeksesa satrapą Paropamisady[388][389]. 
Po przekazaniu Artakserksesa V przez spiskowców, Aleksander uznawał Spitamenesa za swojego poddanego i sojusznika oraz myślał, że w związku z tym cała południowo-zachodnia Sogdiana jest spacyfikowana[405]. Macedończycy wyruszyli więc na północ w stronę stolicy Sogdiany, Marakandy, wybijając po drodze plemiona górskie. Do miasta Aleksander wkroczył późnym latem 329 r. p.n.e. i osadził tam garnizon w liczbie 1000 żołnierzy[406][407]. Potem skierował się nad rzekę Jaksartes, gdzie rozpoczął prace nad budową miasta-fortecy, Aleksandrii Eschate. Miała ona bronić militarną obecność grecko-macedońską w Sogdianie przed koczownikami (Scytami, Dahami, Sakami i Massagetami) napadającymi zza rzeki, z głębi Azji. Król Macedonii chciał również żeby pełniła ona rolę stabilizującą w samej prowincji oraz była bazą wypadową dla potencjalnych wypraw przeciwko Scytom[405][408][409][410].
Następnie Aleksander wezwał Spitamenesa i Katanesa na zebranie do Baktry. Sogdyjscy możni odmówili; wypowiedzieli w ten sposób posłuszeństwo. Zamiast współpracy z Macedończykami zdecydowali się wywołać powstanie[410][411]. Rozpowszechnili wieść, że Aleksander zamierza wymordować wszystkich baktryjskich kawalerzystów oraz że Hellenowie wprowadzą okrutny terror. Działania feudałów podburzyły miejscowe ludy do zajęcia siedmiu miast-twierdz i wybicia przy tym tamtejszych macedońskich garnizonów. Z kolei Spitamenes osobiście przystąpił do oblężenia Marakandy. Niedługo potem walki partyzanckie rozlały się po całej Transoksianii[401][412]. Aleksander zareagował na wydarzenia, wysyłając pod Cyropolis (jedno z największych miast w regionie) Kraterosa oraz samemu udając się pod inne miasto[413]. W ciągu dwóch dni Aleksander odbił pięć miast, a następnie dołączył do walk o oblegany Cyropolis. Po czasie miasto to skapitulowało (zginęło ok. 8000 broniących się Sogdyjczyków) oraz jeszcze kolejne zostało przejęte przez Macedończyków. W trakcie tych starć macedoński władca odniósł ciężkie rany[414][415][416].