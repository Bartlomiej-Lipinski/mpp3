Platforma Synerise zajmuje się wieloma wyzwaniami współczesnych operacji na danych behawioralnych. Łączy gromadzenie i analizę heterogenicznych (różnorodnych) danych w czasie rzeczywistym, z automatycznymi decyzjami wspomaganymi przez AI. Zapewnia odpowiedni wgląd i umożliwia wręcz natychmiastową implementację przypadków użycia w dowolnym środowisku organizacyjnym. Obecnie z platformy korzystają największe polskie firmy (m.in. CCC, Żabka, Orange, Rossman, mBank) i coraz częściej światowe marki (Telecom Italia, Poste Italiane, SharafDG). Spółka współpracuje od wielu lat, również z gigantami technologicznymi takimi jak Google czy Microsoft.
Jarosław Królewski, prezes Synerise, mówi, że "wizją firmy jest funkcjonowanie i podejmowanie decyzji zawsze w czasie rzeczywistym – bez względu na to, jak wielką ilość danych trzeba przetworzyć".
To właśnie dlatego Synerise oferuje behawioralny silnik baz danych własnego autorstwa, który nieustannie i na bieżąco obsługuje miliardy zapytań odpowiedzialnych za kluczowe decyzje. — Nasza platforma daje przewagę konkurencyjną w budowaniu wysoce efektywnych, gotowych modeli AI z opcją samo-optymalizacji — dodał Królewski.