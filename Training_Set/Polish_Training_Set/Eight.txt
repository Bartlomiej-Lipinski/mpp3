Na temat pochodzenia Maine coonów jest wiele teorii. Jedna mówi o tym, że rasa ta powstała w wyniku połączenia kota i szopa pracza, co, rzecz jasna, jest biologicznie niemożliwe. Według drugiej Maine coony są spokrewnione z kotami norweskimi leśnymi, lecz w rzeczywistości te rasy pochodzą z różnych geograficznie obszarów. Kolejna wskazuje natomiast jako miejsce powstania tej rasy Nową Anglię, gdzie wskutek rozmnażania się miejscowych kotów skrzyżowanych z rasami, które przybyły wraz z marynarzami, narodziły się właśnie Maine coony. Ostatnia z przytoczonych teorii wydaje się prawdopodobna, ponieważ faktem jest, że Maine coony pochodzą z Ameryki Północnej, a konkretnie – jak wskazuje na to ich nazwa – ze stanu Maine. 
Maine coony od dawna były doceniane za swój wyjątkowy wygląd. Już w 1895 roku przedstawiciel właśnie tej rasy wygrał wystawę w Nowym Jorku. 
Z Arbeli Aleksander wraz z wojskiem ruszył do Babilonu. Podobnie jak po bitwie pod Issos król Macedonii nie zdecydował się na kontynuowanie pościgu za Dariuszem, ponieważ wolał nie pozostawiać na swoich tyłach niepodporządkowanych prowincji państwa Achemenidów. Armia macedońska, po przejściu przez miasto Sippar i nie napotykając żadnego oporu, dotarła do Babilonu 20 października 331 r. p.n.e.[308]. Mazajos, satrapa Babilonu, oddał stolicę bez walki w ręce Macedończyków. Następnie Aleksander wjechał triumfalnie do Babilonu na bogato strojonym rydwanie[309]. Babilończycy przywitali króla Macedonii jako wyzwoliciela i uznali go za swojego władcę. Żeby podtrzymać swój autorytet macedoński władca złożył ofiary bogowi Mardukowi i obiecał odbudować świątynie niegdyś zniszczone przez Persów[310]. Aleksander potwierdził dotychczasowe stanowisko Mazajosa jako satrapy Babilonu i pozwolił mu bić własną monetę[309]. Sprawował on jednak jedynie funkcje cywilne, gdyż dowództwo wojskowe nad Babilonem i całą satrapią powierzono dwóm Macedończykom. Mimo to Mazajos był pierwszym dostojnikiem perskim, któremu powierzono stanowisko satrapy w prowincji. W ten sposób król Macedonii chciał poprawić swoją reputację w oczach Persów oraz zasygnalizował początek nowej linii politycznej, dając do zrozumienia innym członkom administracji Dariusza, że istnieje dla nich alternatywa w postaci służby dla „króla Azji”[311][312].
Pod koniec listopada 331 r. p.n.e. armia macedońska wymaszerowała z Babilonu w stronę Suzy. W drodze do głównych sił dołączyły posiłki z Europy: 15 000 żołnierzy (z czego ok. 1/3 zwerbowano w Macedonii) oraz 50 paziów królewskich[311][312]. W wyniku układów Suza została zajęta przez, wcześniej wysłanego przodem, macedońskiego dowódcę Filoksenesa. Do perskiej stolicy Aleksander wkroczył w połowie grudnia 331 r. p.n.e. Perski satrapa Abulites przekazał królowi Macedonii od 40 000 do 50 000 talentów złota i srebra oraz 9000 talentów w monetach pochodzących ze skarbca Wielkiego Króla. Oprócz tego w Suzie znajdowały się wszystkie łupy wywiezione z Aten przez Kserksesa I. Z uzyskanych środków finansowych 3000 talentów wysłano Antypatrowi do Macedonii, aby ten wykorzystał je na umocnienie władzy nad Grecją. Przebywając w pałacu królewskim w Suzie Aleksander zasiadł na tronie Dariusza III, chcąc symbolicznie pokazać dostojnikom irańskim, że uważa się za legalnego następcę pokonanego Achemenidy. Abulites został zatwierdzony na stanowisku satrapy, ale podobnie jak w Babilonie, inne ważne stanowiska w prowincji otrzymali Macedończycy. W mieście osadzono garnizon, w sumie 4000 żołnierzy, którzy mieli strzec porządku i ogromnych skarbów[313][314][315]. Aleksander rozdzielił odpowiednie nagrody i premie swoim żołnierzom za dotychczasowy udział w kampanii wojennej. W dodatku informacje o wojnie koalicji spartańskiej z Antypatrem dotarły do króla Macedonii dopiero teraz, gdy przebywał w Suzie[316].
Zimą 331/330 r. p.n.e.[317][318] oddziały Aleksandra liczące 17 000 żołnierzy wyruszyły z Suzy do Persepolis. Armia sforsowała rzekę Karun i znalazła się na terenach zamieszkanych przez plemiona Uksjów. Zażądali oni od Macedończyków opłaty za prawo do przejścia przez ich terytorium. Król Macedonii odmówił i rozpoczął walki z Uksjami zamieszkującymi góry Zagros. Górale, wspierani przez perskiego satrapę Madatesa, stawili opór. Jednakże kampania przeprowadzona przez Aleksandra i macedońskiego dowódcę Kraterosa zmusiła ten lud górski do kapitulacji. Ziemie Uksjów zostały włączone w skład satrapii Suzy[318][319][320]. Po tej krótkiej kampanii, w styczniu 330 r. p.n.e.[321], macedońskie wojsko podzieliło się na dwie części, po czym kontynuowało ofensywę na wschód. Południową drogą posuwał się Parmenion, a równoległą, szybszą trasą przez góry, Aleksander. Korpus króla Macedonii zatrzymał się dopiero w okolicach Jasudż przed Wrotami Perskimi[j]. Macedończycy zastali tam perskie oddziały strzegące przejścia. Były one dowodzone przez satrapę Ariobarzanesa, który przewidział lub dowiedział się, że siły macedońskie będą chciały przejść przez wąwóz. Pierwszy atak Macedończyków się nie powiódł. Opór został złamany dopiero po niespodziewanym zajściu na tyły Persów. Z pola bitwy uciekł Aiobrazanes z garstką kawalerzystów. Po zwycięstwie przy Perskich Wrotach wojska macedońskie parły dalej na wschód. W okolicach rzeki Arakses do Aleksandra dotarł goniec z listem od Tiridatesa, skarbnika króla królów, rezydującego w Persepolis. Obiecał oddać miasto oraz ostrzegł macedońskiego władcę, że ten powinien się pośpieszyć, gdyż istnieje niebezpieczeństwo ograbienia skarbów przez mieszkańców, którzy zaczęli wychodzić na ulice[323][324][325].