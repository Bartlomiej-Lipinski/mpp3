Coraz częściej wspomina się jednak o błędach w rozumowaniu na temat sztucznej inteligencji. Polega ono na założeniu, że może ona być nazwana w pełni rozwiniętą dopiero, gdy stanie się lustrzanym odbiciem ludzkiej inteligencji (gdy będzie w stanie odzwierciedlić jej złożoność oraz możliwości). Jednakże, choć maszyny wciąż nie dorównują ludziom pod względem pojmowania oraz interpretacji uczuć, posiadają całą gamę możliwości, które bez wątpliwości przewyższają ludzkie.
Fakt ten wynika z procesu ewolucji naszego gatunku. Dzięki niemu, ludzkość ma jedynie taki zestaw narzędzi, który pozwala nam radzić sobie z wyzwaniami stawianymi przez środowisko. Jednak w dzisiejszym świecie szybko rozwijających się technologii, ewolucja nie nadążyła z usprawnieniem ludzkiego rozumu tak, by radził sobie on z nowymi cyfrowymi wyzwaniami. Jego miejsce, w tej sytuacji, zajmuje więc sztuczna inteligencja, z umiejętnościami niedostępnymi ludziom.
Warto również wspomnieć o pojęciu „nieludzkiej sztucznej inteligencji” (ang. inhuman AI). Chociaż wywołuje ono na pierwszy rzut oka negatywne skojarzenia, zaczyna jednak być stosowane w pozytywnym znaczeniu przez ludzi nauki. Dzieje się tak, gdyż podkreśla ono istniejące już możliwości ludzkości do wykorzystania „nieludzkiej” strony sztucznej inteligencji na naszą korzyść, by uzupełnić brakujące naszemu gatunkowi umiejętności.
W trakcie odwrotu armii perskiej doszło do przewrotu. Grupa spiskowców, z satrapą Baktrii Bessosem i chiliarchą Nabarzanesem na czele, pozbawiła Dariusza władzy i skutego w złote kajdany ukryła w starym, krytym wozie[351][352]. W wyniku zamachu zapanowało rozprężenie perskiego wojska. Niektórzy dostojnicy i żołnierze stopniowo odłączali się od wycofującej się na wschód kolumny. Tymczasem Macedończycy jedenastego dnia marszu zatrzymali się w Ragaj, gdzie Aleksander naznaczył satrapą Medii Persa Oksydatesa. Po krótkim postoju kontynuowano pogoń. Przeszedłszy przez Wrota Kaspijskie król Macedonii, w lipcu 330 r. p.n.e., otrzymał wiadomość o uwięzieniu Dariusza. Zmotywowało to jeszcze bardziej Aleksandra do zwiększenia tempa pościgu. Przydzielił konie swoim najlepszym piechurom (300-500 osób), a następnie wyruszył na całonocny rajd w skrajnych, pustynnych warunkach. Przez zawrotne tempo większość koni zmęczyła się i nie wytrzymała. Na końcowym etapie gonitwy z Aleksandrem pozostało jedynie 60 żołnierzy. Grupa ta dopadła kolumnę perską nieopodal miasta Hekatompylos. O wiele liczniejsi Persowie wpadli w panikę na widok Macedończyków. Bessos namawiał Dariusza do wspólnej ucieczki. Król królów odmówił, ponieważ prawdopodobnie był załamany i gotowy oddać się w ręce Aleksandra. Wobec tego Wielki Król został śmiertelnie raniony przez spiskowców, którzy uciekli, każdy inną drogą[353][354][355][344].
Wkrótce po zabójstwie Dariusza, Bessos ogłosił się królem Persji - Artakserksesem V, co dowodzi tego, że myślał o ratowaniu imperium Achemenidów[344]. Macedończycy znaleźli porzucone ciało perskiego władcy w jednym z wozów. Na rozkaz Aleksandra zwłoki przewieziono do Persepolis, gdzie wyprawiono królewski pogrzeb i pochowano Dariusza pośród innych władców achemenidzkich. Śmierć króla królów zmieniła sytuację polityczną. Aleksander zaczął teraz podawać się za mściciela, który musi ukarać Bessosa za zdradę, królobójstwo i uzurpatorstwo, gdyż „król Azji” uznawał siebie za prawowitego następcę Dariusza. Z takim przesłaniem macedoński władca chciał maszerować dalej na wschód. Ponadto Aleksander brał pod uwagę możliwość, że jeżeli nie dokończy wyprawy, podporządkowując sobie wschodnie perskie satrapie, to grozi mu niebezpieczeństwo w postaci kontrofensywy Artakserksesa V Bessosa, która mogłaby się przerodzić nawet w inwazję na Europę[344][356][357][358].
Macedończycy nie podjęli natychmiastowego pościgu za Bessosem. Armia pomaszerowała do Hyrkanii położonej nad Morzem Kaspijskim, gdyż konieczne było zabezpieczenie tyłów przed ruszeniem w dalszą drogę. W prowincji tej Aleksandrowi poddali się Nabarzanes i satrapa Partii Fratafernes. Na mocy układów perski chiliarcha został ułaskawiony przez króla Macedonii pomimo tego, że brał udział w spisku przeciwko Dariuszowi. Skapitulowało również 1500 greckich najemników służących niegdyś Wielkiemu Królowi. Macedończycy zajęli stolicę Hyrkanii Zadrakartę i w pięciodniowej ekspedycji podporządkowali sobie plemię Mardów[359][360]. Aleksander wyznaczył Persów na satrapów Partii i Mardii-Tapurii oraz Parta na satrapę Hyrkanii[361].
Od sierpnia-września 330 r. p.n.e. dwór Aleksandra zaczął się „orientalizować”. Macedoński władca przyjął insygnia królewskie Achemenidów, perski strój, irański ceremoniał na dworze oraz dopuszczał Persów blisko do swojego otoczenia. Stopniowo także przyjmował Irańczyków w szeregi swojej armii. Macedończykom i Grekom nie podobały się zmiany wprowadzane przez Aleksandra. W związku z tym zaczęły pojawiać się pierwsze napięcia między królem a jego europejskimi żołnierzami[362][363][364][365]. W międzyczasie Artakserkses Bessos, mimo szczupłości sił jakimi dysponował, rozpoczął organizację obrony. Mobilizował wojska, ściągając rekrutów nie tylko z Baktrii, ale i również dzikich koczowników z terenów na wschód od rzeki Oksos. Dysponując luźnym sojuszem wschodnich satrapii podjął się odbudowy państwa. Choć działania jakie podejmował były nieskoordynowane, to ogólny plan stanowił zagrożenie dla ekspansji Aleksandra[366][367][368].
Z Zadrakarty armia macedońska podążyła na wschód docierając do Suzji na obszarze Arii. Satibarzanes, tamtejszy satrapa i jeden z morderców Dariusza, złożył Aleksandrowi hołd. Mimo swego wcześniejszego udziału w zamordowaniu króla królów otrzymał potwierdzenie dotychczasowego stanowiska. Macedoński władca, chcąc jak najszybciej rozprawić się z Artakserksesem Besosem, wyruszył od razu z Arii z wojskiem w stronę Baktrii. Gdy Macedończycy opuścili Suzję Satibarzanes zdradził Aleksandra wzniecając bunt i wybijając w Arii mały macedoński garnizon. Podczas marszu do króla Macedonii dotarła wiadomość o powstaniu Satibarzanesa. Aleksander natychmiast zawrócił z częścią oddziałów, zostawiając resztę armii Kraterosowi. Korpus macedońskiego władcy w ciągu 2 dni pokonał dystans 110 km docierając do stolicy Arii Artakoany. Zaskoczony Satibarzanes z 2000 jeźdźców uciekł do Bessosa. Macedończycy przystąpili do oblegania miasta, które po czasie skapitulowało oraz spacyfikowali żołnierzy, którzy stawili opór w okolicznych górach. Po stłumieniu buntu Aleksander mianował nowym satrapą Arii Persa, Arsakesa[369][370][371]. W pobliżu Artoakany król Macedonii założył nowe miasto, Aleksandrię Arion, aby ustabilizować swoje rządy na tych terenach[372][373]. Do armii macedońskiej dotarły posiłki liczące ok. 6500 żołnierzy zaciągniętych w Illiri, Grecji i Lidii[374][375].